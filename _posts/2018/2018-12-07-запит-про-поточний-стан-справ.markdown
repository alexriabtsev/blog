---
layout: "post"
title: "Запит про поточний стан справ щодо розгляду скарги на дії та рішення DWG"
date: "2018-12-07 21:06"
lang: uk
ref: new-requiest
---
> Цей текст було надіслано до Ради ОСМФ з проханням надати інформацію, щодо поточного стану справ стосовно [поданої раніше скарги]({{site.baseurl}}/2018/11/19/українська-спільнота-заявляє-про-незгоду-з-рішенням-dwg.html).

-----

Доброго дня, члени Ради ОСМФ.

Українська спільнота має повідомлення від Секретаря Ради ОСМФ про те що наша скарга була прийнята до розгляду. Але крім цього листа та його копії в `\lists`, а також повідомлень деяких членів Ради в їх персональних твітах, спільнота досі немає такої інформації в офіційних джерелах, які використовуються для розповсюдження інформації від імені ОСМФ - [Блог](https://blog.osm.org), офіційна [сторінка ОСМ в Facebook](https://www.facebook.com/OpenStreetMap/), офіційний twitter - [@openstreetmap](https://twitter.com/openstreetmap) та [@OSMFoundation](https://twitter.com/OSMFoundation).

Зважаючи на поточний розвиток подій навколо Криму: порушення норм морського права Росією в Керченській протоці, застосування в нейтральних водах зброї з боку Росії та захоплення в полон українських моряків, ми глибоко стурбовані відсутністю інформації про розгляд скарги та про подальші наміри. Більш того, безперервні дії членів ДВГ, що показують упереджений стан до учасників української спільноти та безпідставне застосування своїх привілеїв, щодо блокування користувачів що не є вандалізмом, а лише відстоюванням кордонів власної держави, тільки провокують подальшу війну правок. Дії членів CWG, спрямовані на звинувачення спільноти замість спроб широкого висвітлення цього інциденту та поширення правдивої та актуальної інформації, натяки на вирішення справи “за зачиненими дверима” та дії по вилученню коментарів на сторінці ОСМ від невдоволених користувачів Facebook (про це у власному твітері зазначив один із членів CWG, що є громадянином Росії - який дивний збіг, та цей факт помітили користувачі Facebook), не допомагають розв’язати, а навпаки тільки сприяють загостренню конфлікту та шкодять репутації OSM, як вільного відкритого суспільного проекту.

Українська спільнота очікує від всіх керівних органів ОСМФ поваги до спільноти та до держави Україна, максимальної прозорості щодо розгляду цього інциденту та як найширшого висвітлення всього процесу в Блозі, на сторінці в Facebook та твітері, як приклад, який стане взірцем для всіх. Спільнота також закликає Вас відповісти на лист посольства України у Великобританії, щодо спроб ОСМФ по розв’язанню конфлікту, щоб показати що ОСМФ робить все можливе для вирішення цієї проблеми.

Українська спільнота ОСМ.

PS. Зі свого боку ми публікуємо це звернення на <https://osm-ua.github.io/blog/> для підтримання максимальної прозорості з нашого боку та як свідчення нашої готовності до спілкування.
